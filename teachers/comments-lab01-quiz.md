# Laboration 1 *Quiz*

**Fokus:** Använda editor, läsa färdig kod, ändra i färdig kod, kompilera från terminalen

På denna laboration är det extra viktigt att studenterna känner att det är okej att fråga dig om hjälp. Risken är annars att blyga studenter bara sitter och funderar på egen hand utan att komma vidare, och vi vill inte att någon hamnar efter redan nu. Ibland missförstås laborationen som ett prov där man inte får fråga särskilt mycket. Gå därför gärna runt och se till att få kontakt med alla och att ingen sitter med problem utan att säga till.

Vissa studenter har aldrig använt ett terminalfönster. Tveka inte att ge dessa lite extra stöd gällande datoranvändningen.